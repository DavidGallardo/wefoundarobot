---
layout: post
categories: post
number: "13"
backbutton: true
share: true
title:  "Vietnam i la seva identitat."
author: "Airí & David"
tags: [Vietnam, Hanoi, Halong Bay, Sapa, Comunismo]
image-alt: Vietnam
excerpt: "Nosaltres t'escrivim des del bus, camí a Phnom Penh, Cambodja. Venim de passar uns dies a Vietnam acompanyats de l'Andrés i la Rosa Maria..." 
gallery: 
  - /images/journey/13/gallery/gal-1.jpg
  - /images/journey/13/gallery/gal-2.jpg
  - /images/journey/13/gallery/gal-3.jpg
  - /images/journey/13/gallery/gal-4.jpg
  - /images/journey/13/gallery/gal-5.jpg
  - /images/journey/13/gallery/gal-6.jpg
  - /images/journey/13/gallery/gal-7.jpg
  - /images/journey/13/gallery/gal-8.jpg
  - /images/journey/13/gallery/gal-9.jpg
  - /images/journey/13/gallery/gal-10.jpg
  - /images/journey/13/gallery/gal-11.jpg
  - /images/journey/13/gallery/gal-12.jpg
  - /images/journey/13/gallery/gal-13.jpg
  - /images/journey/13/gallery/gal-14.jpg
  - /images/journey/13/gallery/gal-15.jpg
---


Hola BB-8, 

Com estàs? Descansat de les vacances?

Nosaltres t'escrivim des del bus, camí a Phnom Penh, Cambodja. Venim de passar uns dies a Vietnam acompanyats de l'Andrés i la Rosa Maria. 

Marxem del país contents i amb les piles carregades però marxem sobretot sorpresos pel Vietnam que hem conegut. Un Vietnam pràcticament tant desenvolupat com Europa que manté gairebé **intacta la seva essència**. Molt bonica, per cert.

{::nomarkdown type='html'}
<figure>
  <img  class="lazy" src='{{ "/images/journey/13/post-1.jpg" | relative_url }}' alt="Andrés & Rosa M a Hanoi">
</figure>
{:/}

Durant aquestes últimes setmanes i després d'uns quants països recorreguts, hi ha una pregunta que ens torna... en un món cada cop més globalitzat i "modern", tendeixen els països i les seves cultures a ser cada cop menys diferents? **Estem homogeneïtzant el planeta?**

Davant d'aquesta pregunta, una altra pregunta... si aquesta és la tendència, **què és el què el fa que Vietnam sigui Vietnam i no Xina** i que Índia sigui Índia i no Nepal? Mongòlia, Mongòlia, i no Rússia? Ja veus que no ets l'únic amb preguntes difícils... nosaltres *a priori* et diríem que la resposta són els seus paisatges, la seva geografia, la seva història, la seva gent i la seva manera de viure, però tampoc som experts en geografia ni identitats nacionals, així que igual trobes a algú que t'ho expliqui millor.

{::nomarkdown type='html'}
<figure>
  <img  class="lazy" src='{{ "/images/journey/13/post-2.jpg" | relative_url }}' alt="Halong Bay">
</figure>
{:/}

A Vietnam creiem que no ens equivoquem gaire si diem que la seva terra ha marcat la personalitat del país. Serà difícil oblidar la **badia de Halong** amb el seu màgic despertar entre els seus illots misteriosos que amaguen coves quilomètriques, llegendes de dracs i princeses, pescadors de pell torrada i famílies flotants. Per no parlar de la paleta natural de **verds intensos de Sapa** que a nosaltres ens ha regalat increïbles postes de sol mentre als vietnamites els lliura tones d'arròs, feina i gairebé tanta riquesa com el turisme. O les **paradisíaques platges de Hoi An**, quilomètriques, planes, gairebé blanques i extremadament calentes. 

{::nomarkdown type='html'}
<figure>
  <img  class="lazy" src='{{ "/images/journey/13/post-3.jpg" | relative_url }}' alt="Sapa, arrossals">
</figure>
{:/}

Alhora, hem conegut un Vietnam forjat entre els rastres palpables de dos episodis històrics (recents) que han marcat el futur del territori: l'imperialisme d'origen Xinès de les Dinasties Trinh i Nguyen i una guerra acarnissada i injusta que va marcar el final del colonialisme Francès. Si no has estat per aquí encara i tens curiositat, et recomanem que et deixis caure pels patis assolellats de la ciutadella de ceràmiques blaves, blanques i taronges de **Hue**, una ciutat imperial construïda pels Nguyen durant el segle XIX. 

{::nomarkdown type='html'}
<figure>
  <img  class="lazy" src='{{ "/images/journey/13/post-4.jpg" | relative_url }}' alt="Ciutadella de Hue">
</figure>
{:/}

Però sobretot no pots deixar d'anar a **Ho Chi Minh**, l'antiga Saigon, capital de Vietnam del Sud. Una ciutat moderna d'edificis alts amb leds de colors que guarda gravada a l'asfalt la ferida profunda d'una guerra sense precedents ni escrúpols que van desencadenar els Estats Units (i companyia) l'any 1965 enfrontant Vietnamites del Sud i Vietnamites del Nord per, suposadament (i entre d'altres), derrocar el govern comunista que amenaçava el continent asiàtic. Una història crua i dolorosa de la que encara avui en dia se'n pateixen les conseqüències. Si vols saber-ne més, ves al *War Remnants Museum*... i porta *kleenex*!

{::nomarkdown type='html'}
<figure>
  <img  class="lazy" src='{{ "/images/journey/13/post-5.jpg" | relative_url }}' alt="Ajuntament Ho Chi Minh City">
</figure>
{:/}

Tot i així, hi ha una cosa que ens ha ajudat encara més a desxifrar la identitat d'aquestes contrades: la seva gent. A **Hanoi** hem descobert que la vida Vietnamita passa principalment al carrer (sembla una obvietat però no ho és, sinó pregunta-ho als russos). Uns carrers on hi ha gairebé **més motos que persones** amb mercats improvisats a cada cantonada regentats per dolces àvies vestides amb pijames de  floretes i un barret de palla que venen peix de riu i de mar, pollastres vius i morts, fruites de tots colors i formes (inclosa la pudenta [Jack Fruit][ref1]!), arròs i verdures vàries. 

{::nomarkdown type='html'}
<figure>
  <img  class="lazy" src='{{ "/images/journey/13/post-6.jpg" | relative_url }}' alt="Hanoi">
</figure>
{:/}

Entre moto i moto hem pogut gaudir dels **milers de restaurants i barbacoes** fets amb quatre taules de fusta i uns quants tamborets de plàstic on ens hem delectat amb quilos de fideus deliciosos, potes de granota (*yummie!*), infinits rollets vietnamites, ànec cruixent i unes quantes gambes arrebossades. Si véns, fes-ho amb la panxa buida (o el què tinguis allà dins) i menja tant com puguis!

Descansant als parcs, al costat d'avis vestits amb camiseta d'imperi blanca i panxa boteruda, hem contemplat també les **virgueries** d'uns i altres per transportar bicicletes, globus, gossos, gats, casetes de fusta, corones de flors, neveres de gelats i torres impossibles de caixes de plàstic sobre les seves petites i tronades motocicletes.

I ens hem divertit, una vegada més, veient la gent ballar i practicar esport al carrer a totes hores al ritme del casset, **tapats fins a les celles** apunt d'agafar el xarampió no fos cas que els toqués el sol, que la pell morena els envelleix.

{::nomarkdown type='html'}
<figure>
  <img  class="lazy" src='{{ "/images/journey/13/post-7.jpg" | relative_url }}' alt="Mercat local a Ho Chi Minh City">
</figure>
{:/}

Si 15 dies són pocs per a conèixer una persona, imagina't un país! Tot i així, creiem que han sigut suficients per descobrir que Vietnam té una **personalitat prou forta i distingida** com perquè perduri a les nostres memòries. Per voler tornar-hi, seguir parlant-hi, indagar i saber-ne molt més.

Segur que passaran els anys i la globalització anirà avançant, el món anirà canviant i anirem aprenent uns dels altres... però volem pensar que serem prou valents (i menys cafres!) per mantenir les identitats de cada indret i així Vietnam pugui seguir sent Vietnam, Índia pugui seguir sent Índia i Mongòlia, Mongòlia. Tu com ho veus?

Continuem!
Una abraçada BB-8, et trobem a faltar.

Airí&David.


[ref1]: https://en.wikipedia.org/wiki/Jackfruit



 

 



    



  


